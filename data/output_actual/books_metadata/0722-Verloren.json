{
  "book_id": 722,
  "book_uuid": "f3bc16f1-ed29-4f9b-9f47-cc7fb022cab4",
  "title": "Verloren",
  "pubdate": "2013-06-01 22:00:00+00:00",
  "isbn": "",
  "author_name": "Blake Crouch",
  "publisher_name": "Karakter",
  "series_name": "",
  "series_index": 1.0,
  "tags": [
    "Thrillers & Fantasy"
  ],
  "description": "<p itemprop=\"description\">Filmische en beklemmende thriller in de sfeer van <i>Twin Peaks</i> en <i>Lost</i>! <i>Secret Service agent</i> Ethan Burke komt aan in Wayward Pines (Idaho) met een duidelijke missie: hij moet twee verdwenen collega-agenten zien te vinden die tien dagen daarvoor in het idyllische dorpje zijn verdwenen. Maar als hij nog maar net in het dorp is, raakt hij betrokken bij een ernstig verkeersongeluk. Hij komt in het ziekenhuis terecht, zonder identiteitsbewijs, zonder mobiel, zonder portemonnee. De medische staf is alleraardigst, maar... er klopt iets niet. Naarmate de dagen verstrijken, levert de zoektocht naar de verdwijning van zijn collega's meer vragen op dan antwoorden. Waarom kan hij zijn vrouw en kind in de buitenwereld niet bereiken? Waarom gelooft niemand dat hij is wie hij zegt dat hij is? En waarom dient het onder hoogspanning staande hek dat om het dorp staat? Is het bedoeld om de inwoners erbinnen te houden? Of om iets buiten te houden? Hoe dichter Burke bij de waarheid komt, hoe verder hij verwijderd raakt van de wereld die hij kende, van die man die hij dacht dat hij was. Op een gegeven moment moet hij een angstaanjagend feit onder ogen zien: hij zal Wayward Pines misschien wel nooit kunnen verlaten...<br><br><strong>Recensie(s)</strong>  <br> Geheim agent Ethan Burke doet in Wayward Pines onderzoek naar de vermissing van twee van zijn collega\u2019s. Maar hij wordt aangereden en denkt zijn geheugen verloren te hebben. Dat zou de verklaring moeten zijn voor een serie vreemde, onverklaarbare gebeurtenissen. Het lukt Burke niet meer om contact te maken met de buitenwereld. En terwijl het hele dorp gewapend achter hem aan zit, probeert hij toch te ontsnappen. Dit eerste deel van de \u2018Wayward Pines\u2019-trilogie is spannend en gaat vooral over de enorme wil van Burke om te kunnen ontsnappen aan het onverklaarbare. De gebeurtenissen volgen elkaar razendsnel op waardoor het verhaal veel vaart heeft. De Amerikaanse auteur (1978) kiest voor korte zinnen en weet Burke op een prettige manier te binden aan de liefhebber van spannende verhalen met een vleug SF en horror. Het taalgebruik is prettig, het verhaal dat in dit deel keurig wordt afgerond, heeft genoeg spanning om door te willen naar deel 2. Niet vreemd dat een televisieserie in de maak is. De auteur is gebiologeerd door de beroemde serie \u2018Twin Peaks\u2019. www.blakecrouch.com<br>Mac Steenaart   <br>(source: Bol.com)<br></p>"
}